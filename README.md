nome repo:`landing-page-product`

---

Vogliamo creare una _landing page_ del nostro prodotto preferito 👩🏻‍💻.
Una Landing Page (o pagina di atterraggio) di un prodotto è una pagina web specificamente progettata per promuovere un prodotto o un servizio e convertire i visitatori in clienti. Questa pagina è spesso utilizzata come punto di arrivo per campagne di marketing online, come annunci pubblicitari, email marketing, social media e altri canali di marketing digitale.

🎯 **Obiettivo**

Segui le indicazioni del _designer_ per riprodurre il layout del prototipo che ti è stato fornito (`prototype.pdf`). Il prototipo è un file pdf ad alta risoluzione quindi potete fare zoom e leggere i dettagli. Ci sono le indicazioni da sinistra verso destra su come realizzare la versione mobile e desktop della stessa pagina unica (Landing Page), trovate la sequenza di quello che deve essere mostrato a schermo come se stesse navigando con il dito o con il mouse dall’alto verso il basso. Ci sono inoltre le indicazioni per i colori e la tipografia.

Nella stessa cartella ci sono anche le icone (SVG) e due gruppi di testi (Recensioni e FAQs), il resto va estrapolato dal prototipo, così come la disposizione delle icone e le funzionalità avanzate come il menu su mobile e lo slider delle recensioni

### Milestone

1️⃣ **Milestone 1 (Struttura HTML & CSS)**

Inizia individuando le macroaree del layout e identificando le aree simili per poter riutilizzare il codice, garantendo una struttura HTML semplice e semantica. Passa poi al CSS, riproducendo fedelmente il layout assegnato per posizionare gli elementi affiancati. Crea classi riutilizzabili per mantenere il codice ordinato e ridurre la duplicazione. Infine, assicurati che il codice CSS sia pulito e facile da mantenere per facilitare eventuali aggiornamenti futuri.

2️⃣ **Milestone 2 (Contenuto)**

Una volta realizzata la base, passa all'inserimento del contenuto seguendo fedelmente le istruzioni del `prototype.pdf`

3️⃣ **Milestone 3 (Interattività)**

Aggiungi interattività alla pagina utilizzando JavaScript. In particolare, implementa la funzionalità di apertura e chiusura del menù mobile, la sezione FAQs e lo slider delle recensioni (se vuoi, prova ad usare la libreria **Swiper** per creare uno slider con le recensioni del prodotto).

🌟 **Bonus (Email)**

Lo scopo principale di una landing page è quello di catturare i contatti dei visitatori, quindi nel nostro caso bisognerebbe far funzionare il form di iscrizione alla newsletter, provaci.

Buon kata!

</aside>
